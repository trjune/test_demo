---
layout: default
title: 弟子规
---
<h2>{{ page.title }}</h2>
<p>认真看 仔细背</p>
<p>【作者】李毓秀 【朝代】清朝</p>
<p>弟子规，圣人训。</p>
<p>首孝悌，次谨信。</p>
<p>泛爱众，而亲仁。</p>
<p>有余力，则学文。</p>
<p>父母呼，应勿缓。</p>
<p>父母命，行勿懒。</p>
<p>父母教，须敬听。</p>
<p>父母责，须顺承。</p>
<p>冬则温，夏则凊。</p>
<p>晨则省，昏则定。</p>
<p>出必告，反必面。</p>
<p>居有常，业无变。</p>
<p>事虽小，勿擅为。</p>
<p>苟擅为，子道亏。</p>
<p>物虽小，勿私藏。</p>
<p>苟私藏，亲心伤。</p>
<p>亲所好，力为具。</p>
<p>亲所恶，谨为去。</p>
<p>身有伤，贻亲忧。</p>
<p>德有伤，贻亲羞。</p>
<p>亲爱我，孝何难。</p>
<p>亲憎我，孝方贤。</p>
<p>亲有过，谏使更。</p>
<p>怡吾色，柔吾声。</p>
<p>谏不入，悦复谏。</p>
<p>号泣随，挞无怨。</p>
<p>亲有疾，药先尝。</p>
<p>昼夜侍，不离床。</p>
<p>丧三年，常悲咽。</p>
<p>居处变，酒肉绝。</p>
<p>丧尽礼，祭尽诚。</p>
<p>事死者，如事生。</p>
<p>兄道友，弟道恭。</p>
<p>兄弟睦，孝在中。</p>
<p>财物轻，怨何生。</p>
<p>言语忍，忿自泯。</p>
<p>或饮食，或坐走。</p>
<p>长者先，幼者后。</p>
<p>长呼人，即代叫。</p>
<p>人不在，已即到。</p>
<p>称尊长，勿呼名。</p>
<p>对尊长，勿见能。</p>
<p>路遇长，疾趋揖。</p>
<p>长无言，退恭立。</p>
<p>骑下马，乘下车。</p>
<p>过犹待，百步余。</p>
<p>长者立，幼勿坐。</p>
<p>长者坐，命乃坐。</p>
<p>尊长前，声要低。</p>
<p>低不闻，却非宜。</p>
<p>进必趋，退必迟。</p>
<p>问起对，视勿移。</p>
<p>事诸父，如事父。</p>
<p>事诸兄，如事兄。</p>
<p>朝起早，夜眠迟。</p>
<p>老易至，惜此时。</p>
<p>晨必盥，兼漱口。</p>
<p>便溺回，辄净手。</p>
<p>冠必正，纽必结。</p>
<p>袜与履，俱紧切。</p>
<p>置冠服，有定位。</p>
<p>勿乱顿，致污秽。</p>
<p>衣贵洁，不贵华。</p>
<p>上循分，下称家。</p>
<p>对饮食，勿拣择。</p>
<p>食适可，勿过则。</p>
<p>年方少，勿饮酒。</p>
<p>饮酒醉，最为丑。</p>
<p>步从容，立端正。</p>
<p>揖深圆，拜恭敬。</p>
<p>勿践阈，勿跛倚。</p>
<p>勿箕踞，勿摇髀。</p>
<p>缓揭帘，勿有声。</p>
<p>宽转弯，勿触棱。</p>
<p>执虚器，如执盈。</p>
<p>入虚室，如有人。</p>
<p>事勿忙，忙多错。</p>
<p>勿畏难，勿轻略。</p>
<p>斗闹场，绝勿近。</p>
<p>邪僻事，绝勿问。</p>
<p>将入门，问孰存。</p>
<p>将上堂，声必扬。</p>
<p>人问谁，对以名。</p>
<p>吾与我，不分明。</p>
<p>用人物，须明求。</p>
<p>倘不问，即为偷。</p>
<p>借人物，及时还。</p>
<p>人借物，有勿悭。</p>
<p>凡出言，信为先。</p>
<p>诈与妄，奚可焉。</p>
<p>话说多，不如少。</p>
<p>惟其是，勿佞巧。</p>
<p>奸巧语，秽污词。</p>
<p>市井气，切戒之。</p>
<p>见未真，勿轻言。</p>
<p>知未的，勿轻传。</p>
<p>事非宜，勿轻诺。</p>
<p>苟轻诺，进退错。</p>
<p>凡道字，重且舒。</p>
<p>勿急疾，勿模糊。</p>
<p>彼说长，此说短。</p>
<p>不关己，莫闲管。</p>
<p>见人善，即思齐。</p>
<p>纵去远，以渐跻。</p>
<p>见人恶，即内省。</p>
<p>有则改，无加警。</p>
<p>唯德学，唯才艺。</p>
<p>不如人，当自砺。</p>
<p>若衣服，若饮食。</p>
<p>不如人，勿生戚。</p>
<p>闻过怒，闻誉乐。</p>
<p>损友来，益友却。</p>
<p>闻誉恐，闻过欣。</p>
<p>直谅士，渐相亲。</p>
<p>无心非，名为错。</p>
<p>有心非，名为恶。</p>
<p>过能改，归于无。</p>
<p>倘掩饰，增一辜。</p>
<p>凡是人，皆须爱。</p>
<p>天同覆，地同载。</p>
<p>行高者，名自高。</p>
<p>人所重，非貌高。</p>
<p>才大者，望自大。</p>
<p>人所服，非言大。</p>
<p>己有能，勿自私。</p>
<p>人有能，勿轻訾。</p>
<p>勿谄富，勿骄贫。</p>
<p>勿厌故，勿喜新。</p>
<p>人不闲，勿事搅。</p>
<p>人不安，勿话扰。</p>
<p>人有短，切莫揭。</p>
<p>人有私，切莫说。</p>
<p>道人善，即是善。</p>
<p>人知之，愈思勉。</p>
<p>扬人恶，即是恶。</p>
<p>疾之甚，祸且作。</p>
<p>善相劝，德皆建。</p>
<p>过不规，道两亏。</p>
<p>凡取与，贵分晓。</p>
<p>与宜多，取宜少。</p>
<p>将加人，先问己。</p>
<p>己不欲，即速已。</p>
<p>恩欲报，怨欲忘。</p>
<p>抱怨短，报恩长。</p>
<p>待婢仆，身贵端。</p>
<p>虽贵端，慈而宽。</p>
<p>势服人，心不然。</p>
<p>理服人，方无言。</p>
<p>同是人，类不齐。</p>
<p>流俗众，仁者希。</p>
<p>果仁者，人多畏。</p>
<p>言不讳，色不媚。</p>
<p>能亲仁，无限好。</p>
<p>德日进，过日少。</p>
<p>不亲仁，无限害。</p>
<p>小人进，百事坏。</p>
<p>不力行，但学文。</p>
<p>长浮华，成何人。</p>
<p>但力行，不学文。</p>
<p>任己见，昧理真。</p>
<p>读书法，有三到。</p>
<p>心眼口，信皆要。</p>
<p>方读此，勿慕彼。</p>
<p>此未终，彼勿起。</p>
<p>宽为限，紧用功。</p>
<p>工夫到，滞塞通。</p>
<p>心有疑，随札记。</p>
<p>就人问，求确义。</p>
<p>房室清，墙壁净。</p>
<p>几案洁，笔砚正。</p>
<p>墨磨偏，心不端。</p>
<p>字不敬，心先病。</p>
<p>列典籍，有定处。</p>
<p>读看毕，还原处。</p>
<p>虽有急，卷束齐。</p>
<p>有缺坏，就补之。</p>
<p>非圣书，屏勿视。</p>
<p>蔽聪明，坏心志。</p>
<p>勿自暴，勿自弃。</p>
<p>圣与贤，可驯致。</p>
<p>{{ page.date | date_to_string }}</p>
